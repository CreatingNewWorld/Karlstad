Trangärd avses att utvecklas till en ny stadsdel med blandad småskalig bebyggelse med främst småhus samt inslag av flerbostadshus i lägre skala för att uppnå ett bredare bostadsutbud. En viktig planeringsförutsättning är anknytningen mellan Trangärd och Henstad för att undvika barriärer. Områdets struktur, stråk och bebyggelse ska förbinda Trangärd med den närliggande stadsdelen och skapa förutsättningar för hållbar mobilitet.

Trangärd kan utgöra plats för en mindre centrumnod som kan tillgodose lokal service i närområdet. Den nya bebyggelsen bör präglas av det naturnära läget där gröna värden tas tillvara i stadsdelens struktur och bevaras eller förstärks så långt det är möjligt.

Planeringsförutsättningar och hänsyn: 

1) Våtmarksområden och större avrinningsvägar av betydelse för vattenrenande och flödesreglerande ekosystemtjänster behöver visas hänsyn.

2) Utrymme och funktionalitet för barrskogsanknutna spridningssamband.

3) Vegetation intill väg 61/62 till förmån för luftrening och bullerdämpning säkerställs i efterföljande planering.

4) En förbindelse som sammankopplar friluftsområdena I2-skogen, Sörmon och Skutberget ska prioriteras i eller i anslutning till området.

5) Plats för ca två förskolor och en skola behöver säkerställas i efterföljande planläggning i strategiska lägen i relation till kommunikationstråk, målpunkter och bostäder.

